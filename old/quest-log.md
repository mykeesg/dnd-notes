# Teljesíthető megbízások

A reward mindig *összesítve* értendő. Az arany, ha nincs külön jelezve, általában egyenlően oszlik meg a tagok közt. Az XP nincs külön jelezve, az itemeket a logban látni, ki tette el. Ha a reward helyén csak egy ❓ van, akkor nem tisztázott előre a jutalom - a megbízás nem explicit, csupán pletykákból jön, vagy csak a végén derül ki, mit is kap a party érte.

A sorrend ad-hoc, elsődlegesen a "*mikor vette fel a party*" sorrendet követi.

A kész küldetéseket a [másik oldalon](./finished-quests.md) lehet olvasni.

## A törp nyomában

📋 Gundren Rockseeker, az eredeti küldetés megbízója Sildarral együtt eltűnt, mikor a goblinok rajtaütöttek. Bár Sildart sikerült megmenteni, Gundrent tovább vitték a Cragmaw törzs kastélyába.

💰 Jutalom: ❓

🌍 Helyszín: Cragmaw kastély

🤝 Felvéve: [Session 6](./session-6.md)

## Hiú remény

📋 Garaele nővér Bowgentle mágikus könyve után kutat - a nyomok egy Agatha nevű banshee-hez vezettek. A papnőnek nem sikerült megközelíteni a lény rejtekhelyét, a felállított csapdák kifogtak rajta. A jelek szerint a banshee tud információval szolgálni a könyv hollétéről.

💰 Jutalom: 3 adag gyógyító főzet

🤝 Felvéve: [Session 8](./session-8.md)

## Rajtaütés a portyázókon

📋 A környék hegyeiben élő orkok bátrabbak, lejöttek a hegyekből, Phandalintól északra és észak-keletre egyre sűrűbb portyázásokról érkezik hír. A településben még nem okoztak kárt, de a falusiak egyre nyugtalanabbak a hírek hallatán.

💰 Jutalom: ❓

🌍 Helyszín: Triobar ösvény

🤝 Felvéve: [Session 8](./session-8.md)

## Öreg Bagoly kút - kutatás fiataloknak

📋 A phandalini bányászok a másfél napnyi járásra található Öreg Bagoly kút környékén lévő tárnákat nem tudják feltárni és kitermelni - az a szóbeszéd járja, hogy élőholtak őrzik az egykori kutat, és a közelében lévő régi őrtorony romjait. Daran Edermath, az öreg kalandor rendkívül kíváncsi a történtekre, ha arra járunk, örömmel venné, ha beszámolnánk a körülményekről.

💰 Jutalom: ❓

🌍 Helyszín: Old Owl Well

🤝 Felvéve: [Session 8](./session-8.md)

## A világítótorony átka

📋 A neverwinteri út mellett, a tengerparton van egy világítótorony, ami rejtélyes, zöld fénnyel csalja a környékre tévedő hajókat a sziklának. Az időjárás is szokatlan és átkozott - vihar van körülötte. A falusi pletykák szerint a hajók roncsai és a torony is kincset rejthetnek - mégsem merészkedik senki a közelébe.

💰 Jutalom: ❓

🌍 Helyszín: Tower of Storms

🤝 Felvéve: [Session 9](./session-9.md)

## Ékszer észszerűen? Ékszerész-szerűen!

📋 Mirna Dendrar Thundertree-ben nőtt fel, mielőtt az élőholtak támadása miatt elhagyták a várost. A család egy alkimista bolt tulajdonosa volt, melynek padlója alá egy smaragd nyakéket rejtett egy kis dobozba. Amennyiben a kalandorok oda merészkednek, és megszerzik, az övék lehet az ékszer.

💰 Jutalom: ❓ (megtartható a nyaklánc)

🌍 Helyszín: Thundertree

🤝 Felvéve: [Session 11](./session-11.md)
