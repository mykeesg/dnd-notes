# Quest log

A reward mindig *összesítve* értendő. Az arany, ha nincs külön jelezve, általában egyenlően oszlik meg a tagok közt. Az XP nincs külön jelezve, az itemeket a logban látni, ki tette el. Ha a reward helyén csak egy ❓ van, akkor nem tisztázott előre a jutalom - a megbízás nem explicit, csupán pletykákból jön, vagy csak a végén derül ki, mit is kap a party érte.

A sorrend ad-hoc, elsődlegesen a "*mikor vette fel a party*" sorrendet követi.

## Teljesíthető megbízások

### A törp nyomában

📋 Gundren Rockseeker, az eredeti küldetés megbízója Sildarral együtt eltűnt, mikor a goblinok rajtaütöttek. Bár Sildart sikerült megmenteni, Gundrent tovább vitték a Cragmaw törzs kastélyába.

💰 Jutalom: ❓

🤝 Felvéve: [Session 6](./session-6.md)

### A hiányzó Lord

📋 Iarno Albrek, a Lordok Szövetségének helyi képviselője hónapok óta eltűnt, így Phandalin a hanyatlás és a banditák martalékává kezd válni. Sildar ezt semmiképp sem engedheti, ezért megbízást ajánl - Iarno Albreket, a holttestét, vagy bármiféle információt hozva róla.

💰 Jutalom: 200🥇

🤝 Felvéve: [Session 8](./session-8.md)

### Törékeny üvegcse

📋 Halia Thornton üzleti vállalkozását a vörös kendős banditák kezdik negatívan befolyásolni. A vezetőjük - a **'Glasstaff'** néven elhíresült mágus - kikérdezésével, majd likvidálásával az akadályok elhárulhatnának a bányászcéh elől.

💰 Jutalom: 100🥇, infó Churrark koponyájáról

🤝 Felvéve: [Session 8](./session-8.md)

### Hiú remény

📋 Garaele nővér Bowgentle mágikus könyve után kutat - a nyomok egy Agatha nevű banshee-hez vezettek. A papnőnek nem sikerült megközelíteni a lény rejtekhelyét, a felállított csapdák kifogtak rajta. A jelek szerint a banshee tud információval szolgálni a könyv hollétéről.

💰 Jutalom: 3 adag gyógyító főzet

🤝 Felvéve: [Session 8](./session-8.md)

### Vörös (vér)tenger

📋 Iarno eltűnése óta egyre több bosszúságot okoznak a vörös kendős banditák Phandalinnak. A polgármester nem tesz semmit, és felszólalni sem mer ellenük senki - mióta a fafaragót nyilvánosan kivégezték. Bár hivatalos megbízást senki nem mer adni ellenük, mindenki hálás lenne, ha egyszer-s-mindenkorra megszabadulhatna a település a rajtuk élősködőktől.

💰 Jutalom: ❓

🤝 Felvéve: [Session 8](./session-8.md)

### Rajtaütés a portyázókon

📋 A környék hegyeiben élő orkok bátrabbak, lejöttek a hegyekből, Phandalintól északra és észak-keletre egyre sűrűbb portyázásokról érkezik hír. A településben még nem okoztak kárt, de a falusiak egyre nyugtalanabbak a hírek hallatán.

💰 Jutalom: ❓

🤝 Felvéve: [Session 8](./session-8.md)

### Gnómok nyomában

📋 Délre Phandalintól található a gnómok városa, Gnomengarde. A helyiek szintén turkálnak a hegyekben, illetve hasznos varázstárgyakat is gyártanak. Az információk - és a mágikus eszközök egyaránt segítség lehet a Gundren által (újra)felfedezett bánya megtalálásában.

💰 Jutalom: ❓

🤝 Felvéve: [Session 8](./session-8.md)

### Öreg Bagoly kút - kutatás fiataloknak

📋 A phandalini bányászok a másfél napnyi járásra található Öreg Bagoly kút környékén lévő tárnákat nem tudják feltárni és kitermelni - az a szóbeszéd járja, hogy élőholtak őrzik az egykori kutat, és a közelében lévő régi őrtorony romjait. Daran Edermath, az öreg kalandor rendkívül kíváncsi a történtekre, ha arra járunk, örömmel venné, ha beszámolnánk a körülményekről.

💰 Jutalom: ❓

🤝 Felvéve: [Session 8](./session-8.md)

### A világítótorony átka

📋 A neverwinteri út mellett, a tengerparton van egy világítótorony, ami rejtélyes, zöld fénnyel csalja a környékre tévedő hajókat a sziklának. Az időjárás is szokatlan és átkozott - vihar van körülötte. A falusi pletykák szerint a hajók roncsai és a torony is kincset rejthetnek - mégsem merészkedik senki a közelébe.

💰 Jutalom: ❓

🤝 Felvéve: [Session 9](./session-9.md)

## Befejezett küldetések

### Az első megbízás

📋 Gundren Rockseeker egy csapat kalandort bízott meg azzal, hogy a szekerét - rajta különböző felszereléssel - elkísérjék Neverwinterből Phandalinba. Az út, bár nem volt kétes eseményektől mentes, végül az ingóságok hiánytalan kézbesítésével ért véget.

💰 Jutalom: 50🥇

🤝 Felvéve: [Session 0](./session-0.md)

✅ Teljesítve: [Session 8](./session-8.md)

### Hová lett Sildar Hallwinter?

📋 A goblinok rajtaütöttek, és foglyul ejtették Sildart - a csapat önként elindult felkeresni őt. A barlang *"kipucolása"* során még életben találták az embert, akit kiszabadítottak, és Phandalinba késérték.

💰 Jutalom: 50🥇

🤝 Felvéve: [Session 6](./session-6.md)

✅ Teljesítve: [Session 7](./session-7.md)

### A kék oroszlán ládái

📋 Sildar kiszabadítása során a kalandorok több, kék oroszlánfejjel ellátott ládát találtak a golbinok barlangjában. Mint kiderült, ezeket az utánpótlásokat a Lionshield Costertől zsákmányolták a goblinok. A kalandorok felpakolták a ládákat, és visszajuttatták azokat Linene Greywindnek, a phandalini üzlet tulajdonosának.

💰 Jutalom: 50🥇, 10% kedvezmény a jövőbeli vásárlások során

🤝 Felvéve: [Session 7](./session-7.md)

✅ Teljesítve: [Session 8](./session-8.md)
